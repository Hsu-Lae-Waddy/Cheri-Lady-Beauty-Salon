<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Cheri Lady Blogs</title>
    <link rel="stylesheet" href="style.css">
</head>
<body>
    <div class="BlogPage" style="margin: 20px; padding: 20px;">
    <h3>တင်းတိပ် သက်သာစေမယ့် အိမ်တွင်းကုထုံးများ</h3>
    <img src="freckles-on-the-face-where-do-they-come-from-and-whether-it-is-necessary-to-fight-them-how-to-get-rid-of-freckles-at-home-780x425.jpg" alt="mes" style="margin: 10px; padding: 10px;">
    <p>တင်းတိပ်တွေကြောင့် စိတ်ညစ်နေပြီလား။ တင်းတိပ်တွေက သက်သာဖို့ခက်နေတယ် ဆိုရင်တော့ ဒီဆောင်းပါးလေးကို ဖတ်ကြည့်စေချင်ပါတယ်။ ဒီဆောင်းပါးလေးထဲမှာ တင်းတိပ်ဖြစ်စေတဲ့ အကြောင်းအရင်းတွေနဲ့ တင်းတိပ် သက်သာစေမယ့် အိမ်တွင်းကုထုံးများ အကြောင်း ပြောပြပေးသွားမှာ ဖြစ်ပါတယ်။</p>
    <h4 style="margin: 10px; padding: 10px;">တင်းတိပ် ဆိုတာ</h4>

    <p>တင်းတိပ် ဆိုတာက အသားအရေ အရောင်ပြောင်းလဲသွားတာပါ။ နေရောင်နဲ့ ထိတွေ့မှု များတဲ့ မျက်နှာ အစိတ်အပိုင်းတွေမှာ မီးခိုးရောင် ဒါမှမဟုတ် အညိုရောင်အကွက်တွေ ဖြစ်လာတာပါ။ အရေပြားပြဿနာ တစ်မျိုးပေါ့။ ထိခိုက်အန္တရာယ်ဖြစ်စေတာမျိုးတော့ မရှိပါဘူး။</p>
    <p>တင်းတိပ်တွေက မျက်နှာပေါ်က</p>
        <ul>
        <li>နဖူး</li>
        <li>ပါး</li>
        <li>မေးစေ့</li>
        <li>နှာခေါင်း နဲ့</li>
        <li>အပေါ်နှုတ်ခမ်း တဝိုက်မှာ ဖြစ်တတ်ပါတယ်။</li>
    </ul>
    <h4>တင်းတိပ် သက်သာစေမယ့် အိမ်တွင်းကုထုံးများ...</h4>
    <img src="asian-woman-face-before-after-260nw-1558448486.webp"  style="width: 400px; height: 300px; margin: 10px; padding: 10px;">
    <h5>ရှားစောင်းလက်ပပ်</h5>
    <p>ရှားစောင်းလက်ပပ် ဂျယ်လီသားက ရောင်ရမ်းမှုကို သက်သာစေနိုင်ပြီး အရေပြားကို အစိုဓာတ် ထိန်းပေးနိုင်ပါတယ်။ ကိုယ်ဝန်ဆောင်မိခင်တွေမှာ တင်းတိပ် သက်သာစေဖို့ ထောက်ကူပေးနိုင်သလို အရေပြားကို ခရမ်းလွန်ရောင်ခြည်ဒဏ်ကနေ ကာကွယ်ပေးပြီး အရေပြားအတွင်းပိုင်းအထိ အားဖြည့်ပေးနိုင်ပါတယ်။</p>
    <h5>နနွင်း</h5>
    <p>နနွင်းမှာပါတဲ့ Curcumin က အရောင်ကျစေနိုင်ပြီး ဓာတ်တိုးဆန့်ကျင်ပစ္စည်း ကြွယ်ဝစွာ ပါဝင်နေပါတယ်။ အသားအရေ ကျန်းမာစေပြီး တင်းတိပ်သက်သာစေဖို့လည်း ထောက်ကူပေးပါတယ်။

        ခရမ်းလွန်ရောင်ခြည်ကြောင့် မယ်လ်လာနင်ထွက်ရှိတာကိုလည်း ဟန့်တားပေးပြီး အရေပြားမှာ တင်းတိပ် အပါအဝင် အရေပြားပြဿနာ တော်တော်များများ မဖြစ်အောင် ကာကွယ်ပေးပါတယ်။</p>
    <h5>ခရမ်းချဉ်သီး</h5>
    <p>ခရမ်းချဉ်သီး အနှစ်ကလည်း နေရောင်ထိတွေ့မှုကြောင့် ဖြစ်တဲ့ တင်းတိပ်တွေကို သက်သာစေဖို့ ထောက်ကူပေးပါတယ်။ ခရမ်းချဉ်သီးမှာပါတဲ့ Lycopene ဒြပ်ပေါင်းက အရေပြားကို ခရမ်းလွန်ရောင်ခြည်ကြောင့် ထိခိုက်ပျက်စီးတာမျိုး မဖြစ်စေဖို့ ကာကွယ်ပေးပါတယ်။ ခရမ်းချဉ်သီး အနှစ်ကို သံလွင်ဆီနဲ့ ရောစပ်ပြီး တစ်ပတ်ကို ၂ ကြိမ်လောက် ခပ်ဖွဖွလေး လိမ်းပေးရုံပါ။</p>
    <h5>သံပုရာရည်</h5>
    <p>သံပုရာရည်က အရောင်ကျစေတာကြောင့် တင်းတိပ်သက်သာစေဖို့ ထောက်ကူပေးပါတယ်။ သံပုရာရည်ကို ရေနဲ့ဆတူရောပြီး တင်းတိပ်ဖြစ်တဲ့နေရာကို လိမ်းပေးရမှာပါ။ အရေပြားက ထိခိုက်လွယ်မယ်ဆိုရင်တော့ ဒီနည်းက အဆင်မပြေပါဘူး။</p>
   <p>သဘာဝနည်းလမ်းတွေ ဖြစ်ပေမယ့် အရေပြားမှာ အသုံးပြုမယ်ဆိုရင် အနည်းငယ် စမ်းကြည့်ပါ။ တည့်မှ သုံးပါ။ တင်းတိပ်တွေက ကုသရခက်တာကြောင့် အိမ်တွင်းကုထုံးတွေကိုပဲ အားမကိုးဘဲ အရေပြားဆရာဝန်နဲ့ပါ သေချာပြသဖို့ အကြံပြုချင်ပါတယ်။</p>
</div>
</body>
</html>